<!DOCTYPE html>
<html lang="en" dir="ltr">
  <head>
    <meta charset="utf-8">
    <title></title>
    <link rel="stylesheet" type="text/css" href="../style.css">
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=Montserrat&display=swap" rel="stylesheet">
  </head>
  <body>
    <a href="../index.html" class="backbtn">Back</a>
    <div class="title">
      <h1>Baltagul</h1>
      <h2>de Mihail Sadoveanu</h2>
    </div>
    <div class="container">
      <h3>♦ Evidenţierea a două trăsături care fac posibilă încadrarea textului narativ ales într-o perioadă, într-un curent cultural/literar sau într-o orientare tematică</h3>
      <p>Opera literară „Baltagul” este un roman<em> interbelic, realist-mitic și tradițional.</em></p>
      <p>„Baltagul” de Mihail Sadoveanu, este un roman, deoarece este un text epic, în proză, de
mari dimensiuni, cu o acțiune complexă și cu un număr mare de personaje.</p>
      <p>Scris în doar 10 zile și publicat prima dată în anul<em> 1930 </em>, romanul „Baltagul” aparține
perioadei interbelice, fiind probabil „singurul roman obiectiv al scriitorului”, după cum remarcă
N. Manolescu. Textul se încadrează în<em> specia romanului polițist </em> prin căutările întreprinse de
Vitoria care are calități de detectiv.
</p>
      <p>Romanul e un<em> roman polimorf (roman realist, mitic). </em>Lumea pe care o prezintă e la granița
dintre tradiție și modernitate,<em> roman doric în concepția criticului N. Manolescu.</em>
</p>
      <p>Romanul<em> se încadrează în tradiționalism </em>prin câteva trăsături precum:<em> înfățișarea lumii
pastorale, religiozitatea, înfățișarea superstițiilor, mentalitatea arhaică. </em>Acest text este un<em> roman
tradițional, deoarece ilustrează viața în mediul rural, marcată de tradiții și credințe străvechi</em>, iar
motto-ul inițial „Stăpâne, stăpâne, / Mai chiamă ș-un câne!” este preluat de autor din binecunoscuta baladă populară românească Miorița, sursă tradițională de inspirație a romanului. </p>
      <p>„Baltagul” poate fi considerat un<em> roman mitic </em>prin gesturile rituale ale Vitoriei, prin mitul<em> marii treceri, al legăturilor indestructibile dintre om și natură. </em></p>
      <p>Romanul poate fi încadrat și în<em> realism prin caracterul monografic surprins, urmărind în
amănunt viața muntenilor din Măgura Tarcăului, imaginea unei lumi tradiționale, marcată de legi
nescrise, care își ghidează existența și care îi asigură echilibrul </em>. Naratorul este omniscient,
ilustrând investigarea și pedepsirea unui conflict exterior arhetipal: o crimă în scop de jaf,
răzbunată pe principiul vechii „legi a talionului” (simbolizate prin dictonul „Ochi pentru ochi și
dinte pentru dincte”).</p>
      <p><em>O altă trăsătură a realismului este încadrarea personajului în tipologii </em>, Vitoria Lipan
întruchipând tipul muntencei hotărâte. Unicitatea ei derivă din<em> capacitatea de a se adapta la nou</em>,
de a se impune în fața unor bărbați certați cu legea, de a afla adevărul fără ajutorul autorităților,
folosindu-se doar de instinctul și inteligența ei nativă.</p>
      <h3>♦ Comentarea a două episoade/secvențe relevante pentru tema textului narativ ales</h3>
      <p>Romanul prezintă<em> monografia satului moldovenesc de la munte</em>, lumea arhaică a
păstorilor, având< în prim plan cătarea și pedepsirea celor care l-au ucis pe Nechifor Lipan.<em> Tema
romanului este investigarea dispariției unui oier înstărit din zona Tarcăului de către soția sa și
fiul său, urmată de pedepsirea asasinării acestuia de către doi tovarăși care vruseseră să-i ia
turmele. </em>Marile teme sadoveniene se regăsesc în acest roman:<em> viața pastorală, natura, miturile,
iubirea. </em>O altă temă e aceea<em> a formării tânărului Gheorghiță, drumul parcurs de mama sa fiind
un prilej de maturizare, ceea ce dă caracter de bildungsroman. </em>Gheorghiță pleacă de acasă flăcău.
Coborârea în râpă echivalează cu un transfer de responsabilitate de la tată la fiu.<em> Coborârea și
ridicarea din râpă reprezintă o maturizare</em>, el fiind din acest moment un om responsabil, stâlpul
casei.</p>
      <p><em>O primă scenă </em>semnificativă pentru tema textului este secvența inițială din incipitul
textului,<em> legenda pe care Nechifor o rostea la nunți și cumetrii, despre rostul neamurilor, stabilit
de Dumnezeu la începutul vremurilor. </em>Aflăm astfel profilul muntenilor oameni marcați de griji,
al căror exponent e Nechifor Lipan. Legenda este rememorată de Vitoria în absența soțului ei și
anticipează destinul acestuia, având rol de prolog.</p>
      <p><em>O altă secvență este cea finală în care se face dreptate</em>, cea în care soția celui ucis îi
demască pe vinovați și relatează desfășurarea crimei ca și când ar fi asistat la desfășurarea
evenimentului, iar fiul mortului îl lovește pe ucigașul tatălui său în frunte cu baltagul cu care
fusese ucis părintele său și îl determină să-și recunoască vina înainte de a muri. Vitoria reușește
să reconstituie crima și să facă dreptate. Ea face parte din seria eroinelor tragice. Vitoria
stăpânește o inteligență vie, conduce discursul atât de bine, încât îi determină pe cei doi criminali
să se desconspire. Ajungând la punctul de maximă exactitate epică, ea reconstituie crima, îl
determină pe Gheorghiță la săvârșirea actului justițiar.</p>
      <h3>♦ Analiza a două elemente de structură, de compoziţie şi de limbaj, semnificative
pentru textul narativ ales (de exemplu: acțiune, conflict, relaţii temporale și spațiale,
incipit, final, tehnici narative, instanțele comunicării narative, perspectivă narativă,
registre stilistice, limbaj etc.)</h3>
      <p><em>Titlul romanului reprezintă o secure cu două tăișuri. </em>La nivel simbolic, face trimitere la
<em>limita dintre viață și moarte</em>, romanul fiind arma crimei, dar și cea a răzbunării a întreprinderii actului justițiar din final. La nivel simbolic, baltagul a fost asociat cu mitul crengii de aur, acesta
putând fi recunoscut la finalul romanului, după ce inițierea lui Gheorghiță ia sfârșit, prin gestul
folosirii baltagului în scop justițiar, el fiind pregătit să-și asume rolul pe care îl avusese
Nechifor.</p>
      <p><em> Timpul derulării acțiunii este vag precizat</em>, prin repere din calendarul religios tradițional:
<em>„aproape de Sf. Anderi”, „în Postul Mare”, „10 martie”. </em>Perioada istorică poate fi dedusă ca
fiind<em> începutul sec XX, din menționarea trenului, telefonului în zona Moldovei</em>, dar
atemporalitatea este o trăsătură a atmosferei legendare. Cadrul acțiunii este satul de munte
Măgura Tarcăului, zona Dornelor și a Bistriței, dar și satul de câmpie, Cristești, în Balta Jijiei.
Fiind un roman realist, pentru veridicitate, traseul urmat de Vitoria pe urmele lui Nechifor, este
transcris de pe hartă. Dar fiind o scriere tradițională cu valențe mitice, romancierul imaginează
satul Lipanilor, Măgura Tarcăului, și utilizează toponime simbolice: satul Doi Meri, râul Neagra.</p>
      <p><em>Romanul e alcătuit din 16 capitole care pot fi grupate în 3 părți</em>: frământările Vitoriei în
așteptarea soțului și pregătirile pentru drum, partea a doua, drumul parcurs de Vitoria și de fiul
ei, Gheorghiță în căutarea lui Nechifor Lipan, a treia, prezintă sfârșitul drumului, găsirea
osemintelor acestuia, înmormântarea și săvârșirea actului justițiar.</p>
      <p><em>Romanul „Baltagul” ilustrează viziunea despre lume a scriitorului Mihail Sadoveanu</em>. În
primul rând,<em> sursa de inspirație a acestui roman este folclorul românesc și credințele universale
străvechi</em>. În al doilea rând,<em> tema romanului este devotamentul unei soții de oier față de soțul său
și față de tradițiile strămoșești</em>, care reușește, cu credința sa religioasă și superstițiile ei, să
depășească eficiența autorităților în investigația polițienească pe care o realizează.<em> În concluzie,
romanul „Baltagul”, de Mihail Sadoveanu, este o operă literară reprezentativă pentru specia
romanului realist-mitic tradițional interbelic din literatura română. </em></p>
    </div>
    <button type="button" name="button" onclick="toggleVis();">Hide</button>
    <script src="script.js"></script>
  </body>
</html>
