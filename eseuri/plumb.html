<!DOCTYPE html>
<html lang="en" dir="ltr">
  <head>
    <meta charset="utf-8">
    <title></title>
    <link rel="stylesheet" type="text/css" href="../style.css">
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=Montserrat&display=swap" rel="stylesheet">
  </head>
  <body>
    <a href="../index.html" class="backbtn">Back</a>
    <div class="title">
      <h1>Plumb</h1>
      <h2>de George Bacovia</h2>
    </div>
    <div class="container">
      <h3>♦ Evidenţierea a două trăsături care fac posibilă încadrarea textului poetic studiat într-o
perioadă, într-un curent cultural/literar sau într-o orientare tematică</h3>
      <p>Simbolismul este curentul literar apărut în Franța, în a doua jumătate a secolului al XIX-lea, ca reacție
împotriva romantismului și parnasianismului(curent literar care promova poezia impersonală). Termenul
„simbolism” a apărut prima oară ca titlu al articolului „Simbolismul” („Le Symbolisme”), publicat de Jean
Moréas, în „Le Figaro”, în anul 1886, articol care dă numele curentului și devine manifestul literar al
simbolismului.</p>
      <p>Opera literară „Plumb” de George Bacovia se înscrie în lirica simbolistă mai întâi pentru că realizează,
cu o remarcabilă forță expresivă, corespondența dintre spațiul sumbru al cavoului și hipersensibilitatea
accentuată a eului liric: „funerarul vestmânt” din prima strofă are drept corespondent verbul „strig”, din cea dea doua. Cavoul familiei domnitoare Sturza, vizitat de poet la începutul secolului trecut în cimitirul din Bacău,
orașul său natal, este ales ca sursă de inspirație.</p>
      <p>Apoi, temele dominante ale acestui text sunt teama de moarte și însingurarea: „Stam singur lângă mort
și era frig”. </p>
      <p>Un al treilea aspect simbolist îl reprezintă motivele literare, reunite într-un câmp lexical al morții:
„dormeau”, „dormea”, „funerar”, „cavou”, „coroanele”, „să strig”, „frig”.
</p>
      <p>Laitmotivul „plumb” realizează muzicalitatea sumbră a textului poetic. El reprezintă simbolul central,
prin care este realizată nu doar sugestia morții, ci și a decăderii unei lumi în care spiritele profunde se simt
marginalizate.
</p>
      <p>Publicată prima oară în volumul cu același titlu/volumul omonim, în anul 1916, poezia „Plumb” aparține
perioadei interbelice</p>
      <h3>♦ Comentarea a două imagini/idei poetice relevante pentru tema textului poetic
studiat</h3>
      <p>Tema poeziei este suferința profundă a unui spirit superior condamnat să trăiască într-o lume incapabilă
să-l înțeleagă. Este suferința omului secolului XX, omul modern care a pierdut legătura cu divinitatea,
rămânând singur, fără nicio speranță, resimțind astfel din plin tragismul existenței.
</p>
      <p>O secvență reprezentativă pentru această temă este construcția din prima strofă „stam singur în cavou”.
Din punct de vedere simbolic, „cavoul”, sumă de morminte ale unor decedați din același neam, reprezintă, aici,
imaginea lumii moderne, care trăiește doar prin preocupări materiale, fiind, de fapt, moartă spiritual. Omenirea
cuprinde șirul lung de generații care sunt supuse, în marea lor majoritate, biologicului, care o supune degradării
în timp și morții. </p>
      <p>O altă secvență reprezentativă pentru temă este construcția din a doua strofă „stam singur lângă mort”.
Una dintre cele mai grele forme de suferință umană este provocată de moartea celor dragi. Aici, „mortul” este o
personificare sumbră a însuși sentimentului de iubire, care a dispărut într-o lume preocupată doar de factorul
material. În același vers, această idee poetică este susținută și de sugestia „frigului”, simbol al răcelii resimțite
nu atât trupește, cât mai ales, sufletește. În „Dicționarul de simboluri” al lui Jean Chevalier și Alain Gheerbrant,
„moartea” este considerată a fi „sfârșitul absolut a ceva pozitiv”.
</p>
      <h3>♦ Analiza oricăror două elemente de compoziție şi de limbaj, semnificative pentru textul
poetic ales</h3>
      <p>Titlul evidențiază simbolul central, cel al „plumbului”, reluat obsesiv de şase ori în discursul poetic și
caracterizat prin bogăţie expresivă. Greutatea metalului sugerează apăsarea sufletească. Culoarea lui cenuşie
sugerează monotonia, angoasa. Maleabilitatea metalului sugerează labilitatea psihică. Prin sonoritate, se
sugerează închiderea definitivă a spațiului existențial, fără soluții de ieșire.</p>
      <p>Poezia este structurată în două catrene, construite prin tehnica paralelismului sintactic. Ambele strofe
au aceeași structură sintactică, a doua părând o reluare, cu mici modificări, a celei dintâi. Cele două catrene
reflectă două planuri ale existenţei. În primul catren apare planul exterior eului liric, realitatea exterioară fiind
simbolizată prin cavou. În al doilea catren apare planul interior, psihologic al acestuia, simbolizată de
sentimental iubirii.</p>
      <p>Muzicalitatea poeziei este caracterizată printr-o sonoritate de elegie(specie a genului liric care transmite
sentimente de tristețe, de melancolie), fiind realizată prin rime finalizate în consoane: „plumb“, „vestmânt“,
„vânt“, „plumb“). Rima îmbrățișată întărește aici senzația de univers închis, constrângător, sufocant.
</p>
      <p>Poezia „Plumb” de George Bacovia este capodopera autorului său, fiind considerată reprezentativă nu
doar pentru universul poetic bacovian, ci și pentru întregul simbolism românesc. Prin atmosferă, muzicalitate,
folosirea simbolului, a sugestiei, a corespondențelor, zugrăvirea stărilor sufletești de angoasă, spleen, poezia se
încadrează în estetica simbolistă.</p>
    </div>
    <button type="button" name="button" onclick="toggleVis();">Hide</button>
    <script src="script.js"></script>
  </body>
</html>
