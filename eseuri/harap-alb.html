<!DOCTYPE html>
<html lang="en" dir="ltr">
  <head>
    <meta charset="utf-8">
    <title></title>
    <link rel="stylesheet" type="text/css" href="../style.css">
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=Montserrat&display=swap" rel="stylesheet">
  </head>
  <body>
    <a href="../index.html" class="backbtn">Back</a>
    <div class="title">
      <h1>Povestea lui Harap-Alb</h1>
      <h2>de Ion Creangă</h2>
    </div>
    <div class="container">
      <h3>♦ Evidenţierea a două trăsături care fac posibilă încadrarea textului narativ ales
într-o perioadă, într-un curent cultural/literar sau într-o orientare tematică</h3>
      <p><em>Basmul cult este o specie narativă amplă, cu personaje numeroase, purtătoare ale unor
valori simbolice, binele și răul, în diferite ipostaze. </em>Acțiunea basmului implică fabulosul,
supranaturalul, fiind supusă unor stererotipii, acțiuni convenționale, care înfățisează parcurgerea
drumului de către erou. <em>Conflictul dintre bine și rău se încheie cu victoria forțelor care reprezintă
binele. Reperele temporale sunt vagi, nedeterminate. Sunt de asemenea prezente clișeele
compoziționale, numerele și obiectele magice. În basmul cult stilul e elaborat, îmbinându-se cu
dialogul și cu descrierea.</em></p>
      <p>Opera literară Povestea lui Harap-Alb, de Ion Creangă, este<em> un basm cult</em>, deoarece este
un text epic, în proză, de mari dimensiuni, cu personaje fabuloase, implicate în confruntarea
dintre bine și rău, finalizată cu victoria binelui asupra răului.</p>
      <p>Apărut în anul <em>1877</em>, textul aparține perioadei<em> criticismului junimist. </em>Alături de
Eminescu, Slavici și Caragiale, Creangă se înscrie în<em> constelația de aur a literaturii române</em>,
perioadă cunoscută în literatura română ca<em> perioada marilor clasici</em>. Eminescu este poetul,
Slavici prozatorul, Caragiale dramatargul, iar Creangă este povestitorul artist al literaturii
noastre.</p>
      <h3>♦ Comentarea a două episoade/secvențe relevante pentru tema textului narativ ales</h3>
      <p><em>Tema basmului este inițierea în viață prin intermediul încercărilor, a luptei cu forțele
negative.</em></p>
      <p><em>O primă secvență reprezentativă pentru temă este cea în care Spânul îl ademenește pe fiul craiului într-o fântână pentru a-i fura
identitatea. </em>Personajul intră în fântână ca naiv fecior de crai, pentru a deveni Harap -Alb, rob al
Spânului, inițiatorul.<em> Schimbarea numelui reprezintă începutul inițierii spirituale, unde va fi
condus de Spân. </em>Răutatea acestora îl va pune în situații dificile, a căror traversare implică
demonstrarea unor calități necesare atunci când va ajunge împărat.</p>
      <p><em>O altă secvență reprezentativă pentru temă este cea în care Spânul taie capul lui Harap-Alb cu paloșul său, acesta fiind apoi ridicat de
cal în înaltul cerului și lăsat să cadă de acolo. </em>Decapitarea eroului e ultima treaptă și finalul
inițierii, având semnificația coborârii in Infern, a morții inițiatice. Eroul a dovedit că are calitățile necesare pentru a deveni împărat. Învierea
e realizată de fata împăratului Roș cu ajutorul obiectelor magice aduse de cal. Eroul reintră în
posesia paloșului și primește recompensa, fata împăratului Roș. Nunta și schimbarea statutului
social, confirmă maturizarea eroului. Spânul este pedepsit.
</p>
      <h3>♦ Analiza a două elemente de structură, de compoziţie şi de limbaj, semnificative pentru
textul narativ ales (de exemplu: acțiune, conflict, relaţii temporale și spațiale, incipit, final,
tehnici narative, instanțele comunicării narative, perspectivă narativă, registre stilistice,
limbaj etc.)</h3>
      <p><em>Titlul anunță specia epică a basmului și numele
contradictoriu al protagonistului: „Harap-Alb”. Alăturarea de alb și negru sugerează îmbinarea
de bine și rău, adevăr și minciună, iubire și ură, viață și moarte în existența fiecărui om.</em>
</p>
      <p><em>Limbajul basmului cuprinde termeni și expresii populare, regionalisme, ziceri
tipice. </em>El<em> nu copiază însă limba populară, ci o recreează, o toarnă în tiparele unei ziceri
inconfundabile, care devine marcă a stilului său. </em>Originalitatea verbală a lui Creangă se
evidențiază prin vocbularul specific și exprimarea
locuțională creează un relief unic al frazei
sale, astfel că devine aproape intraductibil în alte limbi.
</p>
      <p><em>În opinia mea, textul epic Povestea lui Harap-Alb, de Ion Creangă, este reprezentativ
pentru viziunea despre lume a autorului și pentru specia basmului cult în literatura română. </em>În
primul rând, el<em> înfățișează lupta dintre bine și rău, dar improvizează pe marginea schemei
universale a basmului o imagine a vieții țărănești de altădată</em>, cu tipurile ei morale, cu tradițiile și
obiceiurile ei cu comportamentul și limbajul ei specific. În al doilea rând, cuprinde<em> traseul
inițiatic, probele inițiatice din formarea unui tânăr. </em>În concluzie, deși asemenea basmului
popular, pune în evidență idealul de dreptate, adevăr și cinste, puterea de sugerare prin amănunte
specifice a acestei vieți e atât de mare, iar expresia ei literară particulară, încât el trebuie citit ca
operă cultă, aparținând unui artist talentat.</p>
    </div>
    <button type="button" name="button" onclick="toggleVis();">Hide</button>
    <script src="script.js"></script>
  </body>
</html>
