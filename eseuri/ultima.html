<!DOCTYPE html>
<html lang="en" dir="ltr">
  <head>
    <meta charset="utf-8">
    <title></title>
    <link rel="stylesheet" type="text/css" href="../style.css">
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=Montserrat&display=swap" rel="stylesheet">
  </head>
  <body>
    <a href="../index.html" class="backbtn">Back</a>
    <div class="title">
      <h1>Ultima noapte de dragoste, intaia noapte de razboi</h1>
      <h2>de Camil Petrescu</h2>
    </div>
    <div class="container">
      <h3>♦ Evidenţierea a două trăsături care fac posibilă încadrarea textului narativ ales într-o perioadă, într-un curent cultural/literar sau într-o orientare tematică</h3>

        <p>Camil Petrescu<em> teoretizează estetica autenticității în studii teoretice:„De ce nu avem roman?”, „Noua structură și opera lui Marcel Proust”, și în romanele sale „Ultima noapte de dragoste, întâia noapte de război”  și „Patul lui Procust”</em>. Camil Petrescu<em> teoretizează în literatura noastră romanul de tip proustian și respinge romanul de tip tradițional, considerând că prin relatarea naratorului omniscient se confundă „o propunere de realitate” cu realitatea însăși</em>. În „Noua structură și opera lui Marcel Proust” acesta formulează estetica autenticității: „Să nu descriu decât ceea ce văd, ceea ce aud, ceea ce înregistrează simțurile mele, ceea ce gândesc eu...Eu nu pot vorbi onest decât la persoana I.”</p>
        <p>Publicat prima oară în anul<em> 1930</em>, romanul „Ultima noapte de dragoste, întâia noapte de război” aparține perioadei interbelice.</p>
        <p>„Ultima noapte de dragoste, întâia noapte de război” este un<em> roman modern, psihologic, de tip subiectiv, care ilustrează principiile pe care le va face cunoscute autorul în conferința citată</em>. Romanul are drept<em> caracteristici: unicitatea perspectivei narative, timpul prezent și subiectiv, raportul dintre timpul cronologic și timpul psihologic, fluxul conștiinței, memoria afectivă, involuntară, narațiunea la persoana I, luciditatea autoanalizei, anticalofilismul, dar și autenticitatea trăirii</em>.</p>
        <p>Opera literară „Ultima noapte de dragoste, întâia noapte de război”, de Camil Petrescu, este un roman, deoarece este un text epic, în proză, de mari dimensiuni, cu o acțiune complexă, înfățișând două etape din viața protagonistului.</p>
        <p>Textul este un<em> roman modern</em>, pentru că ilustrează principiile afirmate de Eugen Lovinescu: sincronismul literaturii române cu literatura universală, spațiul urban, protagonistul intelectual și stilul anticalofil. Prin cele două romane ale sale, C. Petrescu a înnoit romanul românesc interbelic prin sincronizare cu literatura universală.</p>
        <p>Este, de asemenea,<em> un roman subiectiv</em>, deoarece perspectiva narativă îi aparține naratorului-personaj.</p>
        <p>„Ultima noapte de dragoste, întâia noapte de război” este un<em> roman psihologic</em>, prin temă, Conflict interior, protagonistul care e o conștiință problematizantă și prin utilizarea unor tehnici ale analizei pshihologice. Romanul<em> are drept scop analiza detaliată a vieții interioare</em>, narațiunea se concentrează asupra vieții interioare a personajului, este prezentă observația psihologică, subiectul reprezintă cazuri de conștiință.</p>
        <p>Este și un<em> roman al experienței</em>, întrucât înfățișează două experiențe de viață trăite de către protagonist: bănuiala că este înșelat de soție și participarea ca sublocotenent al armatei române la Primul Război Mondial.</p>

      <h3>♦ Comentarea a două episoade/secvențe relevante pentru tema textului narativ ales</h3>

        <p>Romanul<em> reunește două teme vechi ale literaturii universale: dragostea și războiul.</em></p>
        <p><em>O scenă reprezentativă pentru tema iubirii o constituie scena de la popota ofițerilor. </em>În primăvara aanului<em> 1916</em>, în timpul unei concentrări pe Valea Prahovei, Gheorghidiu asistă la o discuție despre dragoste și fidelitate, pornind de la un fapt divers aflat din presă: un bărbat care și-a ucis soția infidelă, a fost achitat la tribunal. Această discuție declanșează memoria afectivă a protagonistului, trezindu-i amintiri legate de cei doi ani și jumătate de căsnicie cu Ela.</p>
        <p>Întocmai ca la Proust,<em> un eveniment exterior, declanșează rememorarea unor întâmplări sau stări trăite într-un timp trecut</em>, dar spre deosebire de Proust, care povestește evenimentele în mod spontan, în cartea lui Camil Ptrescu<em> evenimentele sunt ordonate cronologic și analizate în mod lucid.</em></p>
        <p><em>O scenă reprezentativă pentru tema războiului o constituie cea în care confruntarea militară este ilustrată ca un dezastru absurd pentru oameni. </em>Capitolul „Ne-a acoperit pământul lui Dumnezeu” înfățișează imaginea apocaliptică a războiului. Viața combatanților ține doar de hazard, iar eroismul e înlocuit cu spaima de moarte. Secvența în care soldații sunt îngropați sub un mal de pământ evidențiază tragismul războiului. Omul păstrează doar instinctul de supraviețuire și automatismul, după cum remarcă însuși Gheorghidiu. „Nu mai e nimic omenesc în noi.”</p>
        <p><em>Cele două teme sunt trăite ca experiențe de viață și de cunoaștere.</em></p>

      <h3>♦ Analiza a două elemente de structură, de compoziţie şi de limbaj, semnificative pentru textul narativ ales (de exemplu: acțiune, conflict, relaţii temporale și spațiale, incipit, final, tehnici narative, instanțele comunicării narative, perspectivă narativă, registre stilistice, limbaj etc.)</h3>

        <p><em>Titlul anunță cele două temele romanului printr-o dublă antiteză: „ultima” – „întâia”, „dragoste” – „război”.</em></p>
        <p>Textul narativ este<em> structurat în două părți precizate chiar din titlu, care indică temele romanului:</em> dragostea și războiul, precum și cele două experiențe de cunoaștere trăite de protagonist. Substantivul „noapte” este o metaforă a subconștientului protagonistului.</p>
        <p><em>Partea întâi, Ultima noapte de dragoste, înfățișează nefericirea în iubire a Stefan Gheorghidiu, un filosof însetat de absolut. </em>În prima parte a romanului, acțiunea este discontinuă, fiind ordonată prin tehnica memoriei afective, preluată de la romancierul francez Marcel Proust. Ea înfățișează rememorarea poveștii de iubire trăite de Ștefan Gheorghidiu cu soția sa Ela, pe care bărbatul o bănuiește de infidelitate.</p>
        <p><em>Partea a doua, Întâia noapte de război, înfățișează confruntarea permanentă cu moartea a personajului principal în timpul Primului Război Mondial. </em>Construită sub forma jurnalului de campanie al eroului, urmărește experiența de pe front, în timpul Primului Război Mondial. Prima parte este în întregime ficțională, în timp ce partea a doua valorifică jurnalul de campanie al autorului, ceea ce-i conferă autenticitate.</p>
        <p><em>Personajul principal </em>al romanului „Ultima noapte de dragoste, întâia noapte de război”, de Camil Petrescu, este Ștefan Gheorghidiu. El reprezintă <em>categoria intelectualului însetat de absolut. </em>Cele două experiențe pe care le trăiește în planul conștiinței, dragostea și războiul, scot la iveală<em> drama intelectualului rafinat și lucid, inadaptat superior într-o lume superficială. </em>O constatare filosofică proprie îi definește personalitatea: „Câtă conștiință, atâta luciditate, câtă luciditate, atâta suferință, și, deci, atâta dramă.”</p>
        <p><em>Caracterizarea directă </em>este făcută, în primul rând, de către personajul-narator, ca autocaracterizare. Acesta spune despre sine: <em>„Nu, n-am fost niciodată gelos, deși am suferit atâta din cauza iubirii.”, arătând că pentru el drama iubirii trădate este trăită mai mult la nivel mental decât la nivel sufletesc.</em></p>
        <p><em>Caracterizarea indirectă </em>cuprinde, în primul rând, trăsăturile psihologice dominante:<em> orgoliul masculin</em>, care îl determină să se căsătorească cu Ela, dar și să se despartă de ea când o va vedea interesată de un alt bărbat și<em> spiritul analitic și autoanalitic</em>: „Se rupsese totodată [...] încrederea [...] în vigoarea şi eficacitatea inteligenţei mele.”</p>
        <p>Romanul „Ultima noapte de dragoste, întâia noapte de război” poate fi considerat<em> reprezentativ pentru categoria romanului modern, subiectiv, psihologic și al experienței din literatura română, având drept caracteristici: unicitatea perspectivei narative, timpul prezent și subiectiv, memoria afectivă, narațiunea la persoana I și autenticitatea trăirii.</em></p>

    </div>
    <button type="button" name="button" onclick="toggleVis();">Hide</button>
    <script src="script.js"></script>
  </body>
</html>
