<!DOCTYPE html>
<html lang="en" dir="ltr">
  <head>
    <meta charset="utf-8">
    <title></title>
    <link rel="stylesheet" type="text/css" href="../style.css">
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=Montserrat&display=swap" rel="stylesheet">
  </head>
  <body>
    <a href="../index.html" class="backbtn">Back</a>
    <div class="title">
      <h1>Luceafărul</h1>
      <h2>de Mihai Eminescu</h2>
    </div>
    <div class="container">
      <h3>♦ Evidenţierea a două trăsături care fac posibilă încadrarea textului
poetic studiat într-o perioadă, într-un curent cultural/literar sau într-o orientare tematică
</h3>
      <p>În sens larg, romantismul desemnează o atitudine, un stil de viață caracterizat prin
întâietatea acordată sentimentului, imaginației, visului, trăirilor interioare intense, emoțiilor
individuale
</p>
      <p>Poetul Mihai Eminescu este cel mai important poet romantic al literaturii române și
ultimul mare romantic al literaturii europene. „Luceafărul”, capodopera creației eminesciene,
este un amplu poem romantic în care se realizează amestecul genurilor(epic, liric, dramatic) și
al speciilor(idilă, elegie, pastel, meditație). Viziunea romanticăeste dată de temă, de structură, de
alternarea planurilor terestru și cosmic, de prezența antitezei, de motive literare(visul,
noaptea,luceafărul) de imaginarul poetic, de amestecul speciilor.</p>
      <p>„Luceafărul” e un poem romantic prin faptul că reunește cele mai importante teme romantice, reflectate în întreaga operă a
poetului nostru național: iubirea, natura și condiția omului de geniu si folosirea antitezei în conturarea personajelor, dar și în conturarea celor două planuri
cosmic-terestru: condiția omului de geniu apare în antiteză cu cea omului comun, planului
terestru alternează cu cel cosmic</p>
      <p>După anul 1860 se conturează una dintre cele mai strălucite epoci din cultura română,
cunoscută sub numele de EPOCA MARILOR CLASICI, când apar societatea cultural-literară
„Junimea”, revista „Convorbiri literare” și operele excepționale ale lui Eminescu, Caragiale,
Creangă, Slavici. Poemul „Luceafărul” a fost publicat prima oară în Almanahul Societăţii
Academice Social-Literare „România Jună“ din Viena în anul 1883, fiind reprodus în acelaşi an
în revista Junimii, „Convorbiri literare“, şi în revista „Familia“. Din acest motiv, el se încadrează
în perioada criticismului junimist. </p>
      <h3>♦ Comentarea a două imagini/idei poetice relevante pentru tema
textului poetic studiat</h3>
      <p>Tema poemului este romantică: problematica omului de geniu în raport cu lumea, iubirea,
cunoașterea. „Luceafărul” e o alegorie romantică pe tema romantică a locului geniului în
lume. Poemul este totodată o meditație asupra destinului geniului în lume, văzută ca o ființă
solitară și nefericită, opusă omului comun.
</p>
      <p>O primă secvență semnificativă pentru tema iubirii imposibile este ilustrată în dialogul
dintre fata de împărat și Luceafăr. Atracția îndrăgostiților unul pentru celălalt este sugerată prin
chemările care scot în evidență dorul și puterea sentimentului:„O, dulce-al nopții mele domn,/De
ce nu vii tu, vino!” Fata îndrăgostită îi cere Luceafărului să devină muritor, asemeni ei: „Tu te
coboară pe pământ,/ Fii muritor ca mine.” Deși acesta se smulge din sfera sa spre a se întrupa la
cele două chemări ale fetei, în final el formulează sintetizator diferența care îi desparte: „Au nunțelegi tu oare / Cum că eu sunt nemuritor / Și tu ești muritoare?”</p>
      <p>O altă secvență reprezentativă pentru tema poemului este cea în care apare antiteza
dintre omul de geniu și omul comun, ilustrată în dialogul dintre Hyperion și Demiurg: „Ei doar
au stele cu noroc / Și prigoniri de soarte;/Noi nu avem nici timp, nici loc,/ Și nu cunoaștem
moarte.” La cererea lui Hyperion de a fi dezlegat de nemurire, Demiurgul îi explică absurditatea
dorinței lui, punând în antiteză lumea muritorilor și cea a nemuritorilor. Astfel, muritorii nu-și
pot determina propriul destin, se bazează doar pe noroc și se supun „voinței oarbe de a
trăi”(Schopenhauer). În schimb, omul de geniu e capabil de realizarea unor idealuri înalte, se află
dincolo de timp și spațiu, dincolo de ordinea firească a lumii.
</p>
      <h3>♦ Analiza oricăror două elemente de compoziție şi de limbaj, semnificative
pentru textul poetic ales</h3>
      <p>Titlul desemnează, denotativ, steaua cea mai strălucitoare de pe cer, văzută de pe
pământ, și anume planeta Venus. În sens conotativ, Luceafărul devine simbolul omului de geniu,
dotat cu inteligență superioară, însetat de absolut, capabil de sacrificiu în iubire, de a se sacrifica
pentru împlinirea creației sale, devenind astfel nemuritor. Luceafărul reprezintă doar fața întoarsă
spre pământ, vizibilă oamenilor. În plan cosmic el este Hyperion, numele său însemnând în
greacă „cel care zboară pe deasupra”. El e fiul lui Uranus și al Geei, întrupare a primei creații
legate de spirit și nu de materie. El are acces astfel la cunoașterea absolută, care nu le este
accesibilă oamenilor obișnuiți.</p>
      <p>Limbajul artistic al poemului „Luceafărul” poate fi definit prin următoarele
particularităţi:
</p>
      <p>La nivel morfo-sintactic, părțile de vorbire devin simboluri ale celor două lumi: einoi. Se remarcă folosirea frecventă a adjectivelor: „mândru“, „frumos“, „mare“, „blând“,
„dulce“, „viu“ etc.; folosirea restrânsă a neologismelor;</p>
      <p>La nivel stilistic, se remarcă faptul că procedeul de bază e alegoria. Se folosește
antiteza pentru a contura diferențele dintre între muritori și nemuritori. antiteza. Epitetele cu
valare cromatică „vânăt giulgi”, „fața albă”. Metaforele au încărcătură simbolică : „sfera mea”.
„noaptea mea de patimi”, „visul meu din urmă”.
</p>
      <p>La nivel fonetic se remarcă folosirea cuvintelor şi expresiilor populare: „se împle“,
„sară“, „acu“, pentru a contur atmosfera de basm și plasarea într-un timp mitic.
</p>
      <p>Muzicalitatea poeziei este obținută prin aliteraţie, prin măsura de 7-8 silabe, prin ritmul
  iambic şi prin alternanţa rimelor feminine și cele masculine.</p>
      <p>Poemul „Luceafărul” ilustrează atât viziunea despre lume a autorului, cât și specificul
  curentului literar romantism. În primul rând, autorul valorifică atât folclorul românesc, cât și
  filosofia romantică europeană. În al doilea rând, el valorifică stilistic toate compartimentele
  limbii române. În concluzie, poemul „Luceafărul”, de Mihai Eminescu, este capodopera creației
  lui Mihai Eminescu, cel mai important reprezentant al romantismului în literatura română, fiind,
  o capodoperă a întregului lirism românesc.</p>
    </div>
    <button type="button" name="button" onclick="toggleVis();">Hide</button>
    <script src="script.js"></script>
  </body>
</html>
